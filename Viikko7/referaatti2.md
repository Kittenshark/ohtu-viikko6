Kenny Heinonen, Ryhmätyö ohjelmistokehyksissä

Ryhmätyön merkitys on kasvanut projektien koon ja monimutkaisuuden kasvaessa. Sen tärkeys ilmenee mm. ohjelmistotuotantomenetelmissä, joissa on annettu ohjeet ryhmätyölle. Ryhmän suorituskyky paranee, jos ryhmän jäsenillä on hyvät kommunikointi- ja yhteistyötaidot.  Yksilön persoonalla on suuri merkitys ryhmätyön onnistumiseen. Ryhmätyöhön tulisi rohkaista ja kannustaa sekä sitä voidaan harjoitella. Näihin on kehitelty useita menetelmiä. 

Ketterien menetelmien XP:ssä ryhmätyön tärkeys korostuu kommunikoinnin tärkeydellä ja pariohjelmoinnilla. Pariohjelmoinnissa kaksi ihmistä tekee työtä vierekkäin. Toinen koodaa ja toinen kertoo, mitä tehdään. Vuoroja vaihdetaan väliajoin. Koodin laatu paranee, kun sitä työstää kaksi henkilöä samaan aikaan. Samalla molemmat osapuolet oppivat toisiltaan.

Toinen ketterä menetelmä on Scrum, jossa työ ajoitetaan 1-4 viikon pituisiin sprintteihin. Ryhmä on itseorganisoituva, joka arvioi kykyjensä mukaan, paljonko se pystyy tekemään töitä per sprintti. Scrum-ryhmä kokoontuu useita kertoja kasvotusten. Sprintin suunnittelupalaverissa ryhmä suunnittelee seuraavan sprintin, sprintin katselmoinnissa esitellään projekti asiakkaalle ja sprintin retrospektiivissä käydään läpi edelle mennyttä sprinttiä. Lisäksi on päivätapaamisia, joissa keskustellaan projektin nykyyisestä tilasta.

Hyvän ryhmäjäsenen persoonatyyppejä ovat Myers-Briggsin tyyppi-indikaattorin määrittelyn mukaan sosiaalinen, tosiasiallinen, ajatteleva ja järjestelmällinen. Ohjelmistokehittäjälle koetaan positiivisiksi piirteiksi joustavuus ja mukavuus, hyvät kommunikointitavat, älykkyys ja mukavuus. Huonoja piirteitä ovat kommunikointitapajen puuttuminen, kuten muiden ideoiden kuuntelemattomuus.

