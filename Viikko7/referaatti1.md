Lauri Suomalainen, Ohjelmistotuotantomenetelmien kehittyminen 1950-luvulta nykypäivään

Ohjelmistotuotannon organisoinnin merkitys on kasvanut, kun tietokoneista on tullut tehokkaampia ja monimutkaisempia mahdollistaen suuria projekteja. Vesiputousmalli oli suosittu käytetty ohjelmistotuotantomalli, mutta sen ongelmana on sen lineaarisuus ja taipumattomuus muutoksia kohtaan. Näitä ongelmia ratkaisevat inkrementaaliset ja iteratiiviset menetelmät nousivat suosioon 1990-luvulla . Menetelmissä kehittäminen tapahtuu vaiheittain. 2000-luvusta tähän päivään suosituimmaksi menetelmäksi on noussut ketterät menetelmät, joissa ohjelmistoa tuotetaan vaiheittain  käytettäväksi jo ennen projektin valmistumista. Painopiste on siirtynyt tiiviiseen yhteistyöhön ryhmän sisäisesti ja asiakkaan kanssa. Huonona puolena ketterissä menetelmissä on projektin huono skaalautuvuus lopullisiin vaatimuksiin pitkissä projekteissa. 